{{УК}}
'''Ка́спий хьхьири''' ('''Ка́спий''', {{lang-la|Caspium mare}} ягу {{lang-grc|Κασπία θάλασσα}}, ''Kaspía thálassa'', {{lang-ru|Каспийское море}}) — хъанахъиссар [[Аьрщи|Аьрщарей]] яла хъунмамур лавкьусса водоём<ref>{{БСЭ3|Каспийское море}}</ref>. Ва мукумма бюхъайссар хӀисав буван яла [[дунияллийсса яла хъуними бярду|хъунмамур]] [[бяр]]ну, ягу [[хьхьири]]ну, цилва куртӀшиврух, цӀу-бушиврух, ягу хӀасул шаврих бурувгун. Хьхьирил чӀан хӀасул хьуну дур [[океан]]налил чӀан куннасса аьрщарал къатния.

Бивхьуну буссар [[Европа]]нал ва [[Азия]]нал дазуй. Хьхьиривусса щин дур чанну цӀу бусса. Щинал лахъшиву дур личӀи-личӀийсса, 2009-ку шинал дур 27,16 м лагьну [[Мировой океан|Дунияллул океанналулнияр]]<ref>{{cite web |author = |url = http://www.caspinfo.net/content/news_detail.asp?menu=0060000_000009 |title = Resolution of conference «Climate and Water Balance Changes in the Caspian Region» |lang = en |website = www.caspinfo.net |date = October 2010 |access-date = 2019-01-19 |deadlink = no |archive-url = |archive-date = }}</ref>.

ЦӀанасса чӀумал Каспий хьхьирил бувгьуну бур 390 000 дирсса км², яла куртӀмур кӀану — 1025 м.

== ЦӀа дуккаврил тарих ==
ЦӀанасса [[Оьрус маз|оьруснал]] цӀа, [[НӀукӀузаманнул оьрус маз|н.з.оьрус.к]] Ӏанттей. Хвалисс хьхьири — цӀусса, луттирайсса — буккан бувну бур [[Латин маз|лат.]] ''Caspium Mare'', ягу ''Caspium pelagus'', ва [[НукӀузаманнул грек маз|н.грек.]] Κασπία θάλασσα (''Kaspía thálassa''), Κάσπιον πέλαγος (''Káspion pélagos''; [[Страбон]] ва м.ц.), ва мукумма ца гипотезалийн бувну хьхьирил цӀа хӀасул хьуну дур [[Каспий|каспинал]], тайпалул цӀания, нукӀу заманнул азаруку шинал баргълагавал чулухсса хьхьирил зуманив яхъанай бивкӀсса.

Тарихрал мутталий Каспий хьхьирил диркӀун дур 70-ннин дирсса цӀарду личӀи-личӀисса халкьуннал ва тайпардал:
* ''Гиркан'' (''Джурджан'') ''хьхьирри'' — нукӀузаманнул грекнал шагьрулия [[Горган]] ва [[Гиркания]] провинциялия.
* ''Хвалын хьхьири'' ягу ''Хвалисс хьхьири'' — нукӀузаманнул оьрус цӀа, хьуну дур [[Хорезм]] хӀукуматрал цӀания<ref>{{книга |автор = Бартольд В. В |язык = ru |заглавие = Работы по исторической географии |место = М. |издательство = Вост. лит |год = 2002 |страницы = |страниц = 367}}</ref> (цамунин бувну, [[хвалис]]нал халкьуннал цӀания, ухссавнил чулух хьхьирицӀ яхъаней бивкӀсса);
* ''[[Хазар хьхьири]]'' — [[аьраб маз|аьрабнал]] (''Бахр-аль-хазар''), [[парс маз|парснал]] (''Дарья-е хезар''), [[турк маз|туркнал]] (''Hazar denizi''), [[азербайджан маз|азербайджаннал]] (''Xəzər dənizi''), [[къиримтатар маз|къиримтатарнал]] (''Хазар денъизи''), [[туркмен маз|туркменнал]] (''Hazar deňizi''), [[къумукь маз|къумукьнал]] (''Хазар денгиз'') мазурдий;
* ''Къумукь хьхьири''<ref>Абдулгаффар Кырыми. Умдет ал-ахбар. Книга 2: Перевод. Серия «Язма Мирас. Письменное Наследие. Textual Heritage». Вып. 5 / Пер. с османского Ю. Н. Каримовой, И. М. Миргалеева; общая и научная редакция, предисловие и комментарии И. М. Миргалеева. — Казань: Институт истории им. Ш. Марджани АН РТ, 2018. — 200 с</ref> — [[къумукь]] халкьуннал цӀания.
* ''Таркиннал хьхьири''<ref>Гусейнов Г.-Р., Султан-Мут и западные пределы кумыкского государства, материалы научной конференции, 2008</ref> ''— Тарки тӀисса къумукьнал шамхаллугърал шагьрулул цӀания.
* ''Абескун хьхьири'' — [[Кура|Куры]] тӀисса неххал зуманив бивхьусса шагьрулия ва жазиралия, XIV ттуршукушинал хьхьирил лув личӀаннин.
* ''Сарай хьхьири'';
* ''Дарбант хьхьири'' — [[Дагъусттан]]ейсса [[Дарбант]] шагьрулул цӀания;
* ''Сихай''
: ва цеймигу цӀарду<ref>{{cite web |author = |url = http://www.baku.ru/blg-list.php?id=85817&s=1&blg_id=3&cmm_id=939&usp_id=0 |title = Имена Каспия |lang = ru |website = www.baku.ru |date = |access-date = 2019-01-19 |deadlink = yes |archive-url = https://web.archive.org/web/20190120093537/https://www.baku.ru/blg-list.php?id=85817&s=1&blg_id=3&cmm_id=939&usp_id=0 |archive-date = 2019-01-20 }}</ref>.

[[Азербайджан]]ннаву ва [[Иран]]ннаву Каспий хьхьирийн цӀанасса чӀумалгу Хазар ягу ''Мазендеран'' учейссар (Ираннал хьхьирицӀсса [[Мазендеран|провинциялий]] яхъанейсса халкьуннан хас бувну).

== Хьхьири бивхьусса кӀану ==
Каспий хьхьири бивхьуну бур [[Европа]]нал ва [[Азия]]нал дяличӀулий. хьхьирил лахъишиву ухссавнил чулуха кьиблалинммей 1200 км дирсса (36°34'—47°13' у. у.), баргълагавал чулуха баргъбуккавал чулинмей — 195—435 км, дянивсса лахъишиву 310—320 км (46°—56° б.б. л.).

Физико-географический условиярдейн бувну Каспий хьхьири бачӀлейссар шанма бутӀуйх:
# Ухссавнил Каспий (25 % хьхьирил площадрая),
# Дянивму Каспий (36 %),
# Кьиблалул Каспий (39 %)<ref name="autogenerated1">{{cite web |author = |url = https://azerbaijan.az/_Geography/_Caspian/_caspian_r.html |title = Azerbaijan — Каспийское Море |lang = ru |website = www.azerbaijan.az |date = |access-date = 2019-01-19 |deadlink = yes |archive-url = https://web.archive.org/web/20190114170545/http://www.azerbaijan.az/_Geography/_Caspian/_caspian_r.html |archive-date = 2019-01-14 }}</ref>.

Ухссавнил ва Дянивмур Каспийлул дазу хӀисав дувейссар [[Чечень]] жазиралул аьщуйх — мыс [[Тюб-Караган]], Дянивмур ва Кьиблалул Каспийрал — [[Чилов]] жазиралул аьщуйх — мыс [[Ган-Гулу (мыс)|Ган-Гулу]]<ref>{{книга |автор = Сангаджиев М. М. |язык = ru |заглавие = Особенности недропользования на территории Республики Калмыкия |ссылка = https://www.google.ru/books/edition/Особенности_недропол/ONviDwAAQBAJ?hl=ru&gbpv=1&pg=PA47&printsec=frontcover |ответственный = |издание = 2-е издание, стереотипное |место = Москва—Берлин |издательство = Директ-Медиа |год = 2019 |страниц = 231 |страницы = 47 |isbn = 978-5-4499-0356-3 }}</ref>.

=== Зуманихалу ===
[[Сурат:TurkmenbashiSea.jpg|мини|Побережье Каспийского моря в Туркмении]]
[[Сурат:Пляжи в Дагестане.jpg|альт=Пляжи в Дагестане|мини|Пляжи в [[Дагестан]]е]]
Каспий хьхьирицӀсса аьщарайн хьхьирицӀалу учейссар.

Каспий хьхьирил лахъишиву [[хьхьирил зума]]нил 6500—6700 километра, жазирардащал — 7000 километралийн дирсса. Хьхьирил зумарду чӀявучин лагьсса ва дюрчӀусса дуссар. Ухссавнил чулухасса зумарду неххардил ххябуттирду дурну дур Урал неххал ва Волга неххал дельталул, цирдагу дур лагьсса, ва ялтту щинал урттурал даркьусса. Баргъбуккавал чулух хъунмур кӀану известнякирдал дургьуну дур къунналил чулланищал цачӀун хьуну. Яла чӀяруми дулантту дагьсса зумарду дур баргълагавал чул Апшерон бачӀи жазиралул даралуву ва баргъбуккавал чул Казахнал бугъазрал ва [[Кара-Богаз-Гол]]ланил.

=== БачӀи жазира ===
Хъуними бачӀи жазира:
* [[Апшероннал бачӀи жазира]], бивхьуну бур Каспий хьхьирил барглагавал чулсса зуманицӀ Азербайджаннаву, ухссавния баргъбуккавал чулиннейсса [[Хъунмасса Кавказ]]нал зуманив. Мунил аьрщарай бивхьуну бур [[Баку]] ва [[Сумгайыт]] тӀисса шагьрурду.
* [[Мангышлак]], бивхьуну бур баргъбуккавал чулухсса зуманив, Казахстаннаву, мунил аьрщарай бур Актау тӀисса шагьругу.
* [[Аграханннал бачӀи жазира]]
* [[Бузачи]]
* [[Мианкале]]
* [[Тюб-Караган]]

=== Жазира ===
Каспий хьхьириву буссар 50 бивсса хъунисса ва дянивсса жазира, миннул бувгьуну бур 350 км² бивсса кӀану.

Яла хъуними жазира:
* [[Ашур-Ада]]
* [[Гарасу]]
* [[Гум (остров)|Гум]]
* [[Даш-Зиря]]
* [[Бёюк-Зиря]]
* [[Зенбиль]]
* [[Кюр-Дашы]]
* [[Хере-Зире]]
* [[Огурчин]]
* [[Сенги-Муган]]
* [[Тюленннал (Каспий хьхьири)|Тюленнал]]
* [[Тюлень жазирарду]]
* [[Чечень]]
* [[Чигиль]]

=== Бугъазру ===
Хъунисса бугъазру:
* [[Аграхан бугъаз]]
* [[Кизляр бугъаз]]
* [[ДиркӀусса Култук]] (хьхьичӀвасса Комсомолец, хьхьичӀ. Цесаревич бугъаз)
* [[Кайдак]]
* [[Мангышлак бугъаз|Мангышлаккуллал]]
* [[Казах бугъаз|Казахнал]]
* [[Кендерли (бугъаз)|Кендерли]]
* [[Туркменбашы (бугъаз)]] (хьхьичӀвасса Красноводский)
* [[Туркмен (бугъаз)]]
* [[Кызылагадж (бугъаз)|Гызылагач]] (хьхьичӀвасса Кировлул цӀанийсса бугъаз)
* [[Астрахан (бугъаз)]]
* [[Эсенгулы]]
* [[Гызлар]]
* [[Гиркан (бугъаз)|Гиркан]] (хьхьичӀ. Астарабад)
* [[Энзели (бугъаз)|Энзели]] (хьхьичӀ. Пехлеви)
* [[Кара-Богаз-Гол]]

==== Кара-Богаз-Гол ====
[[Сурат:Kara-Bogaz Gol from space, September 1995.jpg|мини|Залив [[Кара-Богаз-Гол]] в сентябре 1995 года]]
Баргъ буккавал зуманицӀ буссар Кара-Богаз-Гол тӀисса цӀилщинал бяр, 1980-ку шинайн бияннин му бур Каспий хьхьирил бугъаз-лагуна, къумасса проливравух хьхьиривун багьлейсса. 1980-ку шинал бувну бур дамба, Кара-Богаз-Гол Каспий хьхьирия личӀи буллейсса, 1984 шинал дурну дур [[щин итадакьейсса сооружение]], мунияр махъ Кара-Богаз-Голланивусса щинал уровень цаппара метрардал яларей дагьну дур. 1992 шинал пролив хӀасул дурну дур, мунивух щин Каспий хьхьирива Кара-Богаз-Голланивун дахьлей ва ссихӀирейн дуклей дур. Гьарца шинал Каспий хьхьирива Кара-Богаз-Голланивун дахьлей дур 8—10 кубический километра щинал ва 15 млн тонналийн бивсса цӀийл.

=== Каспий хьхьирривун дагьлагьисса нехру ===
Каспий хьхьиривун дагьлай дур 130 нех. Каспий хьхьиривун дагьлейсса, хъунисса нехру — [[Волга]], [[Дарвагчай]], [[Рубас (нех)|Рубас]], [[Сулакь (нех)|Сулакь]], [[Самур]], [[Терек]] (Россия), [[Урал (нех)|Урал]], [[Эмба (нех)|Эмба]] (Казахстан), [[Кура]] (Азербайджан), [[Атрек]] (Туркмения), [[Горган (нех)|Горган]], [[Сефидруд]] (Иран). Хьхьиривун дагьлейсса яла хъуннамур нех — Волга, мунивату шинал мутталий дагьлей дур 215—224 км³ щинал. Волга, Урал, Терек, Сулак ва Эмбалул дуллей дур 88—90 % шинал мутталий хьхьиривун дагьлейсса щинал. Шинал мутталийсса дянивсса дуцала хъаней дур 290 км³ щинал<ref name="SM">{{cite web |url = https://www.zin.ru/labs/brackish/pdfs/2020/Past_and_Current_Changes_in_the_Largest_Lake_of_theWorld_The_Caspian_Sea.pdf |deadlink = no |archive-url = |archive-date = |title = Large Asian Lakes in a Changing World |author = Steffen Mischke |date = 2020 |access-date = 2021-07-06 |lang = en }}</ref>.

=== ХьхьирицӀсса хӀукуматру ===
ХӀукуматирдал дянивсса экономический конференциялийн бувну:

Каспий хьхьирил шюшлай дур ххюра хьхьирицӀсса хӀукуматрал зумарду.<ref name="ir1">{{cite web |author = |url = http://www2.investinginrussia.ru/caspian/ |title = Межправительственная экономическая конференция Прикаспийских государств — Астрахань 2008 год. |lang = ru |website = www2.investinginrussia.ru |date = |access-date = 2014-03-02 |archive-url = https://web.archive.org/web/20140302190352/http://www2.investinginrussia.ru/caspian/ |archive-date = 2014-03-02 |deadlink = yes }}</ref>:
* [[Казахстан]] — ухссавнил чулухату, ухссавния баргъбуккавал чулухунней ва баргъбуккавал чулуха, хьхьирил зуманил лахъишиву 2320 км дирсса;
* [[Иран]] — кьилвалул чулуха, хьхьирил зуманил лахъишиву — 724 км дирсса;
* [[Туркмения]] — кьилвалия баргъбуккавал чулинней, лахъишиву 1200 км дирсса;
* [[Россия]] — баргълагавал ва ухссавния баргълагаввал чулинней, лахъишиву 695 км дирсса;
* [[Азербайджан]] — кьилвалия баргълагавал чулинней, лахъишиву 955 км дирсса<ref name="ir1"/>.

=== Каспий хьхьирил зуманицӀсса шагьрурду ===
[[Сурат:Махачкала, сквер Сулеймана Стальского.jpg|альт=Махачкала|слева|мини|297x297пкс|[[Махачкала]]]]
[[Сурат:Bakuview.JPG|слева|300px|мини|[[Баку]] — крупнейший город на Каспийском море]]
;[[Россия]]

* [[Махачкала]]
* [[Каспийск]]
* [[Избербаш]]
* [[Лагань]]
* [[Дагестанские Огни]]
* [[Дербент]] — Аьрасатнал яла кьилвалул чулмур шагьрур.

[[Астрахань]] мукунма хӀисав бувайсар Каспий хьхьирил порт бусса шагьруну, амма цуппа бивхьуну бур Волга неххал дельталий, Каспий хьхьирил зумания 100 километралул тихунмейну.

;[[Азербайджан]]
* [[Баку]] — хъунмасса шагьру-порт ва Азербайджанннал хъун шагьру. Бивхьуну бур [[Апшероннал бачӀи жазира]]лул кьилвалулмур чулух ва микку ялапар хъаней бур 2,5 млн инсантурал (2010);
* [[Сумгайыт]], бивхьуну бур Апшероннал бачӀи жазиралул ухссавнилмур чулух;
* [[Ленкорань]], бивхьуну бур Азербайджаннал кьилвалул чулсса дазуяту арх бакъа;
* [[Нефтяные Камни]] — навт буккултрал шяравалу, дирхьуну дур Апшероннал бачӀи жазиралия, кьилвалия-баргъбуккавал чулинней. Шагьрулувусса къатри бур бивхьуну инсантурал цалва хъун бусса жазирардей, эстакадардей ва технологический майданней.

;[[Туркмения]]
* [[Туркменбашы]] (хьхьичӀвасса Красноводск) — бивхьуну бур Красноводскалул бугъазрал ухссавнилмур чулух;
* [[Аваза]] — хъунмасса курорт.

;[[Казахстан]]
* [[Актау]] — шагьру-порт, бивхьуну бур хьхьирил баргъбуккавал чулух;
* [[Атырау]] — бивхьуну бур ухссавнилмур чулух [[Урал (нех)|Урал]] неххал дельталий, хьхьирияту 20 км тихунмейну.
* [[Форт-Шевченко]] — яла баргълагавал чулухмур шагьру, Каспий хьхьирил баргъбуккавал чулухсса зуманив.

;[[Иран]]
* [[Бендер-Энзели]] — бивхьуну бур Каспий хьхьирил кьилвалул чулсса зуманив.

== БувчӀин баву ==
{{БувчӀин баву}}

== Ссылкарду ==
* {{cite web |author = |url = http://www.wdcb.ru/sep/lithosphere/Caspian_Sea/caspsea.ru.html |title = Литосфера Каспийского моря |lang = ru |publisher = www.wdcb.ru |date = |accessdate = 2019-01-19}}

{{КьатӀаллил ссылкарду}}

[[Категория:Каспий хьхьири]]
{{Абурсса макьала|География}}
{{1000}}
