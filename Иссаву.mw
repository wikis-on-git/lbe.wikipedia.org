'''Иссаву''' (аьрабнал маз '''الوضوء''' ''вузуъ'') <ref>[http://web.archive.org/web/20110501112707/http://www.assalam.ru/laksk/arhiv/2009/laksk_2009_03.pdf Ассалам / Бусурманнал РувхIанийсса Кказит]</ref>

== Хъунмур иссаву ==
*[[Щаллуну иссаву]] (''гъуслу'')

== ЧIиримур иссаву ==
[[Сурат:Wudu in turkey.jpg|thumb|250px|<span style="color:grey;">ЧIиримур Иссаву </span>]]
[[Сурат:Ablution area inside Eastern wall of Badshahi mosque.JPG|thumb|250px|<span style="color:grey;">ЧIиримур Иссаву </span>]]

Чак баннин хьхьичI дайссар чIиримур иссаву, хьхьичI дурмур иссаву зия хьуну духьурча. ЧIиримур иссаву даннин хьхьичI:
:1. Шюшайссар барт кару, вилагайссар кьацI, май;
:2. Лажин шюшаврищал аьрхIал дайссар иссаву дансса нийят: «На нийят дуллай ура фаризасса чаклин иссаву дан, Хъунасса Заннайн, Аллагьу акбар».
:3. Лажин шюшайссар;
:4. КIирагу ка шюшайссар ссюрхъру хIалану;
:5. МасхIу байссар – атилсса кару бакIрайх дурккун;
:6. КIивагу ччан шюшайссар кьюрщулттив хIалану;
:7. Дуруччайссар иссаврил низам.

Ислай айивхьукун хъинссар учирча «''Аоьзубиллагьи мина щайтIани ражим. Бисмиллагьи ррахIмани ррахIим''». Гьарца шюшлашисса базу шюшайссар шан-шамила, дуссар дуккайсса дуаьрттугу. БучIиссар мий къадурккуну так «''Бисмиллагьи ррахIмани ррахIим. Аллагьу акбар''» учирчагу. Ислай айивхьуни «[[шагьадат]]» дуккавугу гьассар.

Иссаву (вузуъ) зия шайссар:
:1. Аьврат-базурдава ци дунугу дуккарча: оьт, кIущалу, ссихI ва м. ц.;
:2. Шанан икIарча, амма иссаву зия къашайссар, агарда инсан щяивкIун унува шанан икIарча, махъа ссихI къабуккансса куццуй;
:3. Инсан цаятува цува гьарча;
:4. Дянив цичIав дакъа, адиминалгу щарссанилу чурххал базурду куннин ку щурча, агарда, шариаьтрайн бувну, миннан ташу бан бучIину бухьурча. Ва ишираву, иссаву зия къашайссар ка щурча чIарардайн, михьирттайн ягу ккарччайн;
:5. дянив цичIав дакъа, витIянхъру ягу вив кIисри аьврат базурдайн щурча, вилламиннуйн ягу цайминналссаннуйн.

== Ялагу == 
Ялагу, иссаву (''щаллумур'' ягу ''чIиримур'') тIайлану даврин ккаллиссар, агарда:
:1. Исласисса щин духьурча марцIсса (щаращул, неххал, хьхьирил, тIабиаьтрал).
:2. Щин диян аьркинссар цинявппагу шюшлашисса базурдайн.
:3. Нажас дикIан къабучIиссар чурххай, шюшлашисса базурдай. ДикIан къабучIиссар ци-дунугу даххана дайсса щинал ранг, кьанкь ягу тIин.
:4. Шюшлашисса базурдай дикIан къабучIиссар, чIирисса дунугу, ци-дунугу щин къадуххайсса (сир, лак, сина, шириш, м. ц.).
:5. Къашавайсса, сакъатсса, ссихI, хъунмур ягу чIивимур кIущалу бугьан къашайсса инсантуран бучIиссар иссаву (чIиримур) дак чак баврил чIун дуркIукун. Яламиннан хъинссар бивссунма бухьурча (суннатри).

==  Примечания  == 
<references/>

[[Категория:Ислам]]
