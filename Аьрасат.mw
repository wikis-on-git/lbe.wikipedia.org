[[Сурат:Flag of Russia.svg|thumb|]]
[[Сурат:Coat of Arms of the Russian Federation.svg|thumb|200px]]
[[Сурат:Russian Federation (orthographic projection).svg|thumb|250px|<span style="color:grey;">Аьрасат</span>]]

'''Аьрасат''' ягу '''Аьрасатнал Федерация''' ({{lang-ru|Россия, Российская Федерация}}) — [[Европа]]нал баргъбуккавал ва [[Азия]]нал ухссавнил чулух дирхьусса хӀукуматри. Аьрасатнал аьрщи дур 17 125 191 км²; хӀукуматрал агьали 146 171 015 инсан (2021 шин)<ref>{{cite web | url = http://www.statdata.ru/russia | title = Население России: численность, динамика, статистика | publisher = statdata.ru | date = 2021-05-11 | accessdate = 2021-12-23 | lang = ru}}</ref>. Аьрщарал хъуннашиврийн бувну дунияллий 1 кӀану бугьлей бур, 6 мур кӀану ВВПлул ППСрал (Паритет покупательской способности) объемрайн бувну, ва урчӀилчинмур кӀану — агьалинал чӀявушиврийн бувну.

Хъун шагьру — [[Москва]]. Щалла хӀукуматрайсса агьаммур маз — оьрус мазри. Мукунма цаппара билаятирдал цалва ниттил мазругу буссар. Арцул единица — [[аьрасатнал къуруш]].

Аьрасатнал дур 18 дазу (16 аьрщарайх ва 2 хьхьирийхсса). Аьрасатнал Федерациялувун багьлей бур 85 субъек: 46 билаят, 22 республика, 9 улча, 3 хъунисса шагьру, 4 автономный округ ва 1 автономный билаят.

Аьрасат хъанейссар дунияллий яла дяркъумур хӀукумат: 65 % мунил аьрщарал даркьуну дур абадлийсса лухччинул микӀлачӀрулул, Аьрасат наву шинал мутталий дянивсса даража хӀисав бувну яла лагьмур температура −5,5 °С.

Аьрасат му хъанахъиссар чӀявусса миллатру цачӀун бувсса хӀукумат. 75 % агьалийнал цийва [[Ххачпарас дин|православныйталлу]] учей, мукунма ялапар хъаней бур [[Ислам|мусульман]], [[буддизм|буддистал]], [[ЖугьутӀнал дин|жугьутӀ]] ва цеймигу динналул инсантал ва атеисттал.

Аьрасат — хъуннасса ядерный держава хъанейссар; дунияллий яла гужми космический державардавасса ца. Аьрасат хъаней дур ООН-налул Мюхчансса Советрал бутӀа, вето хӀукмулущалсса; дунияллийсса уттизаманнул яла гужми хӀукуматирттавасса цану. 1991-ку шинал ахирданий СССР бутӀрайх дарчӀуну мукьах, Аьрасатнал Федерация дунияллул сообществалул СССР-данул приемникну кьамул дурссар.

== Тарих ==

== БувчӀин баву ==
{{БувчӀин баву}}

== Ссылкарду ==
* [http://www.kremlin.ru Сайт Президента Российской Федерации]
* [http://government.ru Правительство Российской Федерации]
* [http://duma.gov.ru Сайт Государственной думы Российской Федерации]
* [http://www.gov.ru Сайты государственных органов Российской Федерации]

{{КьатӀаллил ссылкарду}}
{{Кьурхь}}

[[Категория:Аьрасат|*]]
