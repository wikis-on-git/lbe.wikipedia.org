 На хавар бусанна, вич1и дишара,
 На дак1нин дутанна нартьтурал ц1арду,
 Гьарцаннан к1ул данна вирттаврал т1уллу,
 Жула ттаттахъая, лавг заманнуя,
 Къажарнал аьраллу цал ккуччу бувсса,
 Бусала буванна Муртазалия,
 Дуньяллийх ц1а дурксса Надир-шахная.

 Истамлив гьан бувну ттупангру бувну,
 Та Къиримнавату къиримру лавсун,
 Мисрилив гьан бувну турду дан дурну,
 Та Ттуплислияту ттупругу лавсун,
 Ираваннавату къажаргу бавт1ун,
 Аьрабусттанная бидавртту бавт1ун,
 Бак1ялавай битай жазаирдащал,
 Бак1лавай битайсса гунпарардащал,
 Арцувун бахьлавгсса аьралуннащал,
 Дунияллул зал ва заллу хьунна т1ий,
 Найнугу авчури къажар Надир-шагь.
