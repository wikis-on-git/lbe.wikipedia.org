'''Ккуркуллал Щаза''' (1878 – 1932), [[Лакку]] шаэр.

Магьилавхъал Щаза бувссар 1878 шинал Ккурклив, мискинсса хъурдугьултрал кулпатраву.
Бусласаврих бурувгун, Щаза бивкIун бур авур дусса, бювхъусса. Авадансса агьулданиясса оьрчlал хъяврин бувсса Щаза нитти-буттал буккан бувну бур буттал къатлува.

Лавгун Гъумукун, вана-танал хьхьичIа зий, цинма маэшат буллай бунува, кIулсса инсантурал щар буллуну бур Ваччав. Ласгу цIими бакъасса, ябацIу буллалиса инсан лявкъуну, ссавур ялтту лагайхту, Щазан кIива мюрщисса оьрчIащал зана хьун багьну бур Гъумукунма.
Щазал хъинну ххуйсса такьва, бюххансса чIу бивкIун бур ва муницIун цила оьрмулиясса, дардиясса, бакIуйн къадурксса ччаврихасса, дакIнин къаччан хьусса ласкъатлухасса балайрдугу байсса бивкIун бур. Мунил тIаргу буккан бурну бур Щаза тачIав бакъачlинсса балайчи бивкIссар тIисса.

Вана-танал хьхьичIа зийнияргу, Щаза цила оьрмулунсса аьма-ччамал байсса бивкIун бур хъатIай, мажлисирттай балай тIий, бивкIулий зума тIий. БивкIуссар Щаза 1932 шинал буттал шяраву. Щазал балайрдаву чивчуну бур ганил щала оьрмугу, ккувхIумургу, духIин дусса, инсан инсанну итлатисса заманалухсса мякьгу. Мяйжаннугусса халкьуннал шяир-балайчи, Щаза бувккун бур лакрал халкьуннал балайлул рухIирава ва цила ляхъан бувмунийгу Щазал халкьуннал балай гьаз бувссар ца щачIанттул лавай. 

[[Категория:Лакрал поэзия]]
[[Категория:Шаэртал]]
