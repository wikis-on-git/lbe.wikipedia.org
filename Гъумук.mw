'''Гъумучи''' бур ц1анасса Лакрал райондалул хъунмур шагьру. Му шагьру бур бувну Хъун-ниххял зуманив. Хьхьич1ара, оьруснал ласуннин Гъумучиян ц1а дирк1ун дур Гъази-Гъумучи.

== Тарих ==
Гъумучи бивк1ун бур, инсаннан к1улсса заманнайту байбивхьуну, дин-ислам дуч1аннинна, цинявппагу лакрал хъунмур шагьру. Му бивк1ун бур дахху-ласулун кьувт1усса хъунма шагьру. Аьрабнал Гъумучиян чайсса бивк1ун бур Гъумик куну, ва ц1анияту хьуну бур цал тюркнал чайсса, яла оьрусналгу цала зумув лавсса Кумух т1исса ц1а.
Щич1ава Гъумучиял ц1а дуккан дурну дирк1ун дур шиккусса ярагърал ва арцу-мусил устартурал.
Шикку увну ур хъунасса аьлимчу [[Замир-Аьли]] (Али Каяев), муналла т1ивт1ун бивк1ун бур Гъумук 1918 шинал цала мадраса. Дак1ний лирч1ун дур гъумучиял жямятран мукунна цайми устартурал ц1арду - Мунчаев, Шахшахъал Оьдурах1ман, Х1ажи-Мух1ммад.
