[[Сурат:Allah-green-transparent.svg|thumb|200px|<center><font color="green">'''Аллагь'''</font></center>]]
[[Сурат:IslamSymbol.PNG|top|border|99px|left]]
[[Сурат:Islam by country.png|thumb|250px|<font color="green"> Исламрал дуниял</font>]]

'''Ислам''' (аьрабнал маз '''لإسلام‎‎‎‎''' , ''al-Islām'', «''вихшал шаву''») ягу '''Бусурманнал дин''' — [[Аллагь]] цари тӀисса дин, дунияллий цайминнущал аьрхӀал яла чӀяруну кьамул дурсса [[дин]].

Лакрал буттахъал дин. [[МухIаммад идавс|МухӀаммад]] Аллагьнал [[идавс]]ри ва Мунал илчири цинявппагу инсантурачӀан тӀисса. Ислам щаллу дуллайминнайн учайссар [[бусурман]] куну (< аьрабнал маз '''مسلمون''' ''муслимуна'', «вихшал хьусса»).

Гьанусса яла чанми буржру, хIакьсса бусурманчувнал чара бакъа биттур бан аьркинсса.

Ислам — биттур баву Аллагьнал биттур бан ккаккан бувмур ва уруччаву Аллагьнал уруччин ккаккан бувмуния. Исламрал дуссар ххюра ттарцӀ. Мигу хъанахъиссар бусурмачувнал яла агьамсса, яла гьанусса буржруну.

== Аллагьнал луттирду ==
Исламрал лу — [[Кьуран]]. Му бакъа Аллагьнал гьан бувсса ккалли байссар ''Тора'' ([[Таврат]]), ''Псалтырь'' ([[Забур]]) ва ''Евангелие'' ([[Инжил]]). Мунияту жугьутӀигу кашишталгу Аллагьнайн бакъа цайми затиттайн икрам буллайминнавх ккалли къабайссарча, а байссар ккалли «Луттирал агьлукунма».

== Исламрал шурутӀру ==
[[Сурат:Sedzda.png|thumb|100px|<font color="green">чак</font>]]
[[Сурат:Kaaba at night.jpg|thumb|100px|<font color="green">[[ХIаж]] ягу [[Оьмра]] </font>]]
[[Сурат:Mosque.jpg|thumb|100px|<font color="green">[[Чак]]</font>]]

МухӀаммад-идавслул куну бур ислам дарцӀуну дуссар ххюра зарай:
* ''[[Шагьадат]]'' ('''الشهادة''') (мазралгу дакӀнилгу кьамул даву): акъассар цучӀав икрам банма, ца Аллагь личӀаннин (''Ля иляhа илля Ллаhу'') ва МухӀаммад Мунал гьан увсса идавсри [щалавагу инсантурал агьлулучӀан] (''ва Мухаммадун расуль уль-Ллаhи'');
* ''Салат'' ('''صلاة‎''') — [[чак]];
* ''Савм'' ('''صوم‎‎‎‎‎‎''') — [[зума дугьаву]] Рамазан-зурив;
* ''Закят'' ('''زكاة‎''') — [[закат]]; мисккинминнан хъус дачӀаву;
* ''Хадж'' ('''حج‎''') — [[хIаж]]; каши духьурча, Маккалийн хӀажлийн лагаву.

''[[Иман]]'', шивун духлай дуссар:
* Вих шаву Аллагь ца ушив (''таухид'');
* Вих шаву малаиктал бушив;
* Вих шаву Аллагьнал луттирдайн;
* Вих шаву идавстурайн ва илчитурайн;
* Вих шаву кьияматсса кьини дучӀаншив;
* Вих шаву гьарца затрайт Аллагьнал кьадар душив.
* Вих шаву ивчӀайххту кӀилчинмур оьрмугу бикӀаншив.

== Исламравсса низамру ==
[[Сурат:Opened Qur'an.jpg|thumb|left|100px|<font color="green">Кьуран</font>]]
[[Сурат:FirstSurahKoran.jpg|thumb|200px|<font color="green">Кьуран </font>]]

Исламрал цинярдарагу низамирттайн учайссар шариаьт куну, ва ми дуссар дарцӀуну Кьурандалий, МухӀаммад-идавсил сунналий ва цинявппагу бусурманнал аьлимтал бавцӀумуний (''иджма'').

Инсантурал тӀуллу ххюра журалул дикӀайссар: ''хӀарам'' (къабучӀимур), ''карагьат'' (къахъинмур), ''мубах'' (бучӀимур), ''мандуб'' (хъинмур) ва ''фард'' (чара бакъамур).

== Исламравсса къяртри ==
* СуннитӀтал
* ШиитӀтал

== Исламрал элмурду ==

== ЛитератӀура: Исламрал гьану ==
Ислам дарцӀусса луттирду:
* 1. Аллагьнал лу — [[Кьуран]];
* 2. МухӀаммад-идавслул [[сунна]] (ссалам мунан ва Аллагьнайту ссалават), хавардайну бусласисса цимивагу луттирдаву. Ми луттирдавату яла кӀулми:
:* а) «Аль-Джами ас-Сахих» (тӀайласса хӀадисру цачӀун бувсса лу) имам Бухарийнал,
:* б) «Аль-Джами ас-Сахих» (тӀайласса хӀадисру цачӀун бувсса лу) имам Муслимлул,
:* в) «Китаб ас-Сунан» (суннатрал лу) имам Абу Давудлул,
:* г) «Китаб ас-Сунан» (суннатрал лу) имам ибн Маджилул,
:* д) «Аль-Джами аль-Кабир» (хъунмасса хӀадисру цӀачӀун бувсса лу) имам ат-Тирмизилул,
:* е) «Китаб ас-Сунан аль-Кубра» (суннатрал хъунмасса лу) имам Насаилул.

[[Категория:Ислам| ]]
