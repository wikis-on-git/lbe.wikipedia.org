[[Сурат:Saladin and Guy.jpg|thumb|250px|<font color="grey"> СалахӀуддин Айюби</font>]]
[[Сурат:Saladins grave damaskus.jpeg|thumb|250px|<font color="grey">СалахӀуддин Айюби, Димашкь</font>]] 

'''СалахӀуддин Айюби''' <ref>[http://www.assalam.ru/laksk/arhiv/2008/laksk_2008_08.pdf Ассалам / Бусурманнал РувхӀанийсса Кказит]</ref> ({{lang-ar|'''صلاح الدين الأيوبي'''}}) 


Бюхттулсса, дунияллийх цӀа дурксса, [[Ислам]]рал аьралуннал бакӀчи, [[ххачпарас]]ная Байтул Мукьаддас тархъан бувсса, СалахӀуддин Айюби увссар 1136-ку шинал [[Нажмудин Айюби]]л кулпатраву [[Такрит]] тӀисса цӀакь къалалул комендантну зий ивкӀсса.

Нажмудин Айюби ивкӀссар [[Халип Имамудин Занки]]л яла вихшала дусса кьюкьлуву вихшала дума. ЛяличӀину, цинявннаяр гьунарду, кӀулшиву, аькьлу ххиссагу уну, вихшалагу дуну тӀий, жагьилсса оьрмулий СалахӀуддин Айюби ивтссар министрну.

СалахӀуддин Айюбил цайва цала бивхьуссар ххишала бакъа захӀматссагу, хъунмассагу бурж: бусурманнал аьрщив марцӀ дан ххачпарасная.

Цалчинмур ххувшаву ларсъссар Димяйте тӀисса шагьрулий. Га ххувшаврищал, ганал чувшиврул, кьянкьашиврул цӀа хъиннура бюхттул хьуссар, бусурмантурал дунияллий, халифатрайгу ганал кьадру, кьимат лахъ хъуссар.

1173-кусса шинал, Халип Нуруддин аьпалухьхьун лавгссар, га цувагу ивкӀссар Имамудиннул арс. Халиф Нуруддинул кӀану бувгьуссар СалахӀуддин Айюбил.

[[Сурат:Graf Saladin Damascus.JPG|thumb|left|250px|<font color="grey">СалахӀуддин Айюби, Димашкь</font>]] 

1187-ку шинал ганачӀан бувкӀссар хавар [[Макка]]лив хӀаж бан нанисса бусурмантурайн ххачпарас ххявхсса. Ва гайнавасса цаппара ясир бувсса. Му хавар цанма баяйхту СалахӀуддин Айюбил тӀайла бувкссар аьраллу танмихӀ бан ххачпараснан ва ххассал бан ясир бувми, хӀаж бан Маккалив най бивкӀсса. Хитин тӀисса кӀанттурдай, [[Табария]] тӀисса шагьрулия арх бакъа хьуссар гужсса талатаву. Га талатавривугу бусурманнал ларсъссар ххишала дакъа агьамсса ххувшаву, тархъан бувссар ясир бувмигу, ларсъссар кӀунттихьхьун хъуннасса аьрщарал билаяту. Муния махъ СалахӀуддин Айюби хӀадур хъанан ивкӀссар [[Байтул Мукьаддас]] хассал буван ххачпараснаща. ЧӀявусса аьраллугу бавтӀун гъан хьуссар Байтул МукьаддасрачӀан, тӀайла бувкссар маслихӀатчитал шагьрулувун ххачпараснайн баян бан, дяъви къабувна, аьдадасса оь экьи къабувтӀуна шагьру булара учин. Ххачпараснал кьамул къабувссар СалахӀуддин Айюбил тӀимур, маслихӀат бан гьан бувми бувкӀссар махъунмай. Яла СалахӀуддиндул бачин бувссар аьрал шагьрулувун. Ххачпараснал, бусурманал аьрал ккаккайхту баян бувссар, талатаву къадурна, маслихӀатрайн бувкӀун щаллу банну зу тӀимур куну. Ххачпарас, цалла думунищал, чанкьансса дишалагу ларсун, дяъвигу къабувна ита бавкьуссар.

Ва куццуй, оьттул кӀунтӀ къабагьна, СалахӀуддин Айюбил тархъан бувссар Байтул Мукьаддас ххачпарасная.

Шиннагу къархьуна [[Ричард]]лул зия дурссар икьрал. Яла СалахӀуддин Айюбил ххачпарасная марцӀ дурну канийн ларсъссар аьрщарал [[дянивсса хьхьири]]л (''Средиземное море'') баргъбуккавал чулийсса зумарду, хьхьичӀра ххачпарасначӀа диркӀсса.

Вана ва куццуй, СалахӀуддин Айюбил цалва цайва бивхьусса бурж щаллу бувссар бакӀуйн буккан бувну. Тархъан дурссар дуцири бусурманнал аьрщив ххачпараснацӀа.

СалахӀуддин Айюби ивкӀуссар 40мур мартрай 1193-ку шинал, увччунугу уссар [[Димашкь]]лив.

 
== Примечания ==
<references/>

[[Категория:Ислам]]
[[Категория:Тарих]]

[[af:Saladin]]
[[als:Saladin]]
[[an:Saladín]]
[[ar:صلاح الدين الأيوبي]]
[[arz:صلاح الدين الأيوبى]]
[[ast:Saladín]]
[[az:Səlahəddin Əyyubi]]
[[bat-smg:Saladėns]]
[[be:Саладзін]]
[[be-x-old:Саладын]]
[[bg:Салах ад-Дин]]
[[bn:সালাদিন]]
[[br:Saladin]]
[[bs:Salahudin]]
[[ca:Saladí]]
[[ckb:سەلاحەددینی ئەییووبی]]
[[cs:Saladin]]
[[cy:Saladin]]
[[da:Saladin]]
[[de:Saladin]]
[[el:Σαλαντίν]]
[[en:Saladin]]
[[eo:Saladino]]
[[es:Saladino]]
[[et:Saladin]]
[[eu:Saladin]]
[[fa:صلاح‌الدین ایوبی]]
[[fi:Saladin]]
[[fiu-vro:Saladin]]
[[fr:Saladin]]
[[fy:Saladin]]
[[ga:Saladin]]
[[gl:Saladino]]
[[he:צלאח א-דין]]
[[hi:सलाउद्दीन]]
[[hif:Saladin]]
[[hr:Saladin]]
[[hu:Szaladin egyiptomi szultán]]
[[hy:Սալահ ադ Դին]]
[[id:Salahuddin Ayyubi]]
[[is:Saladín]]
[[it:Saladino]]
[[ja:サラーフッディーン]]
[[ka:სალადინი]]
[[kab:Salaḥ Ddin]]
[[kk:Салах ад-Дин]]
[[ko:살라딘]]
[[ku:Selahedînê Eyûbî]]
[[la:Saladinus]]
[[lad:Selahaddin]]
[[li:Saladin]]
[[lt:Saladinas]]
[[lv:Saladīns]]
[[mk:Саладин]]
[[ml:സലാദിൻ]]
[[mn:Саладин]]
[[mr:सालादिन]]
[[ms:Salahuddin al-Ayyubi]]
[[mwl:Saladino]]
[[my:ဆလာဒင်]]
[[new:सलादिन]]
[[nl:Saladin]]
[[nn:Saladin]]
[[no:Saladin]]
[[oc:Saladin]]
[[pl:Saladyn]]
[[pnb:صلاح الدین ایوبی]]
[[ps:صلاح الدين ايوبي]]
[[pt:Saladino]]
[[ro:Saladin]]
[[ru:Салах ад-Дин]]
[[rue:Саладін]]
[[sa:सलाउद्दीन]]
[[sc:Saladinu]]
[[scn:Saladinu]]
[[sh:Saladin]]
[[simple:Saladin]]
[[sk:Saladin]]
[[sl:Saladin]]
[[so:Salaaxudiin al-Ayyuubi]]
[[sq:Saladini]]
[[sr:Саладин]]
[[su:Salahuddin Al-Ayyubi]]
[[sv:Saladin]]
[[sw:Salah ad-Din]]
[[ta:சலாகுத்தீன்]]
[[te:సలాహుద్దీన్ అయ్యూబీ]]
[[th:ศอลาฮุดดีน]]
[[tl:Saladin]]
[[tr:Selahaddin Eyyubi]]
[[uk:Салах ад-Дін]]
[[ur:صلاح الدین ایوبی]]
[[vi:Saladin]]
[[wa:Saladin l' Aayoubî]]
[[war:Saladin]]
[[yi:סאלאדין]]
[[zh:萨拉丁]]
