{{Инсан}}
'''Манаров Муса Хираманнул арс''' — СССР-нал лётчик космонавт, Совет Союзрал герой, СССР-спортрал мастер. Космосравун левххуссар кӀийлва, кӀий аьмну бувсса гьантрал лахъишиву 541 ва арилва тӀивтӀусса космосравун увккуссар.
  
«Мир» Орбитальный станциялий зий ивкӀссар кӀийла ва цалва яруннин ххал бувссар жулла аьрщарал абуршиву космосрава. [[Титов, Владимир Георгиевич|Владимир Титовлущал]] хӀасул дурссар космосрал тарихраву яла лахъимур леххаву-ца шин.

== Биография ==

=== ОьрчӀшиву ===
Манаров Муса Хираманнул арс увну ур мартрал 22, 1951-ку шинал Бакуй. Му ур лаккучу. Аммарив цалва ниттил маз къакӀулли, цан чирчан шаппа оьрус мазрей гъалгъа буллей тӀий.

Бутта военный уну тӀий Мусал оьрчӀшиву личӀи-личӀисса шагьрурдей ларгун дур. Школалий дуклей айивхьуссар Харьков шагьрулий. 1968-ку шинал чувашнал Алатырь тӀисса шагьрулий къуртал бунни школа.

=== Дуккаву ===
Школа лахъсса кьимматирдай къуртал бувну мукьах, Москавуллал авиационный институтравун увххун ур. Цалва Мусал учаврийн бувну, аьмсса дарсирдахсса гъирарал хӀасул дурна мунал касму. Мусал учайва цуксса гужсса цӀуллу-сагъшиву ва спортрахун авгьун унугу, инсаннаща дукъарккуну сивсуну касму ласун къабюхъейссар куну.

=== Касму ===
1974-ку шиная 1978 шинайн бияннин Муса Манаров «Энергия» тӀисса элмулуха зузисса объединениялий инженерну зий ивкӀссар. Му объединениялий космический жамирду леххан хӀадур бувайсса бивкӀссар. Мунияр махъ Муса космонавтурал отрядравун кьамул увссар.
1987 шинал март зуруя тийнмай Владимир Титовлущал аьрхӀал «Союз ТМ-4» жамилул баххана шаймур экипажну, ва май зуруя-агьаммур экипажну хӀадур буллай бивкӀссар.
1988-ку шинал «Союз-ТМ-4» жамилий цалчин космосравун левххуссар, Владимир Титов командирну ва Муса бортинженерну. Леххаврил чӀумал Муса шамийла увккуссар тӀивтӀусса космосравун.
Миннал леххаврил лахъишиву хъаней дур 365 гьантта ва 23 ссят. Та чӀумух бурувгун му дия дунияллул рекорд.
Космосрава зана хьуну мукьах Манаров Муса Хираманнул арснан Совет Союзрал Геройнал цӀа, Лениннул цӀанийсса орден ва «Мусил ЦӀуку» медаль дуллуссар
1990 — ку шинал 2 декабрдания 26 май 1991 шинайн бияннин Манаровлул «Союз ТМ — 11» жамилий 2- мур леххаву дурссар. Ва ппурттуву 4 тӀивтӀусса космосравун увккун ур.
Аьмну Муса Манаровлул космосраву бувну бур 561 гьантта ва 20 минут.
Леххавурду къуртал хьуну мукьах Манаровлул «Энергия» объединениялий космонавт-инструкторну зий ур.
1992-ку шинал пенсиялийн увккун космонавтурал отрядрава укьан увний, даххуласулухун агьлей ур.
1995-ку шинайн бияннин «Смолсат» компаниялул зузалану, ТОО «МКОМ» рал директорну, яла ЗАО «Выделенные интегральные сети» лул хъунаману.

;Статистика<ref name=STATS063>{{Cite web|url=http://www.spacefacts.de/bios/cosmonauts/english/manarov_musa.htm|title=Statistics - Manarov Musa Khiramanovich|publisher=spacefacts.de|accessdate=2019-10-05|language=en}}</ref>
{| class="wikitable"
! # !! Стартовый корабль !! Старт, [[Всемирное координированное время|UTC]] !! Экспедиция !! Корабль посадки !! Посадка, UTC !! Налёт !! Выходы в открытый космос !! Время в открытом космосе
|-
| 1 || [[Союз ТМ-4]] || 21.12.1987, 11:18 || Союз ТМ-4, [[Мир (орбитальная станция)|Мир-3]] || [[Союз ТМ-6]] || 21.12.1988, 09:56 || 365 суток 22 часа 38 минут || 3 || 13 часов 47 минут<!--04:25, 05:10, 04:12--->
|-
| 2 || [[Союз ТМ-11]] || 02.12.1990, 08:13 || Союз ТМ-11, [[Мир (орбитальная станция)|Мир-8]] || Союз ТМ-11 || 	26.05.1991, 10:04 || 175 суток 01 час 50 минут || 4 || 20 часов 16 минут<!--05:18, 05:04, 06:20, 03:34--->
|-
| colspan=6 | || '''541 сутки 00 часов 28 минут''' || '''7''' || '''34 часа 03 минуты'''
|-
|}

== БувчӀин баву ==
{{БувчӀин баву}}

== Ссылкарду ==
[[Категория:Аьрасат]]
[[Категория:Космос]]
